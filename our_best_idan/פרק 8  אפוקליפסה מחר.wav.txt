הכי טוב שלנו עם עידן ברקאי.
תודהההה תודההההה.
יש לי תוספת למוטו של הפודקאסט "הכי טוב שלנו" המוטו כמו שאתם בטח זוכרים.
וזוכרות הוא 'לחייך ולנשום'.
בואו שנייה נעשה את זה. [נאנח]
ולהיאנח. אה זה שתי תוספות.
לחייך, לנשום ולהיאנח.
ויש לי עוד תוספת כשמוציאים את האוויר, אפשר גם פזילה קטנה.
לחייך, לנשום, להיאנח ולפזול. פזילה קלה.
תזהרו שלא ייתקע. [צוחק]
אל תזהרו תיקחו סיכונים תפזלו.
אה, היו כמה רעידות אדמה בזמן האחרון.
דיברו על רעידות אדמה, אני לא הרגשתי כלום.
אנשים התעוררו באמצע הלילה.
יש הרבה דיבור סביב זה עכשיו.
אנשים התחילו לדמיין שהבניינים קורסים עליהם וזה איזושהי מעשייה כזאת שאני שומע כבר מילדות,
שמחכה לנו כאן איזו רעידת אדמה בממדים של ארמגדון,
שתהרוס את כל הבתים הישנים ותשאיר רק את האלה של המחודשים, של התמ"א.
וגם מחזקים בניינים לקראת זה.
אבל זה...
מה שאני אומר שזה שם אותך בסטייט אוף מיינד של מה, אז מה יקרה?
מה יקרה אם עכשיו כל הבית שלי ייהרס ובכלל הכל כאן יהיה עכשיו,
כל המדינה תהיה חורבה?
אני זוכר כילד שראה הרבה סרטי אסונות וכאלה,
תמיד הייתה לי איזושהי משאלת לב שיהיה סוף העולם.
אוקיי?
קצת רציתי לחיות, שהכל יחרב, ולחיות בעולם פוסט אפוקליפטי, אוקיי?
אוקיי?
לא יודע, תמיד הרגשתי ש...
כאילו, אז, אני כבר לא מרגיש ככה היום,
אני ממש אוהב שיש לי בית לחיות בו ומים זורמים וצמחייה.
אני מאוד אוהב את זה.
אבל תמיד רציתי את זה, הרגשתי...
הרגשתי שחוקי המשחק יהיו יותר הוגנים,
שיש לי יותר סיכוי בעולם כזה מבעולם הזה שלנו,
עם החוקים של העולם הזה.
תמיד הייתה לי התנגדות, ממש...
ממש התנגדות שורשית לחוקים האלה של החברה ושל העולם,
ולמה אתה צריך לעשות, וללכת לבית ספר.
תמיד הייתה לי בעיה עם זה, ולא יודע, אולי כי הייתי...
בקרטה כל הילדות, אז הייתי בסרט שאני יכול כזה...
לשרוד ולהילחם בכל הבוזזים, ולהסתתר, ולהסתדר.
כמו ב"מקס הזוהם".
המקס הזוהם של מל גיבסון, הישן, עם טינה טרנר,
לא מקס הזוהם, החגיגה הצבעונית הזאת של...
של לפני כמה שנים.
הרגשתי כאילו...
היה בא לי, היה בא לי, עד גיל מאוחר גם.
קצת קיוויתי שהכל יסתיים, שהכל יתאפס,
שהכל יתאפס ויאללה, בוא נתחיל עכשיו.
חשבתם כבר על...
חושבים על זה לפעמים, נכון?
גם בקורונה הייתה תחושה כזאת,
שאולי העולם מסתיים ומה עושים.
חשבתם על איזה...
מה הנשק שלכם?
זה יהיה כזה כמו במשחקי מחשב, כל אחד בוחר נשק.
אני אישית חרב סמוראי.
לא יודע, מרגיש לי גם מאיים, יעיל.
משהו שאני רואה את עצמי,
סוחב עליי והולך איתה ממקום למקום, קטאנה, קטאנה כמו שאומרים.
כן.
כי גם, לא יודע, אקדח, רווה, זה מאוד מגושם, זה יעיל.
לכולם אחרי סוף העולם יש כאילו, מתארגנים על נשקים חמים.
גם בארצות הברית זה בטח יותר קל, כי כל הוולמרטים,
אשכרה הייתי בוולמרט בארצות הברית,
אני הולך כזה בין הציוד גלישה וחטיפים ובגדים ומגיע כזה לאחורה,
ויש שם אגף עצום של נשקים, זה היה כל כך יפה.
וכמובן יש כל העניין המוסרי של נשקים, זה כן, נכון, נכון.
אבל זה יפה, אני אוהב את הדברים האלה, זה יפה לראות את זה.
ואני חושב שבארצות הברית יכול להיות שרק מספיק שיש לך סושיאל סיקיוריטי נאמבר,
ואתה יכול לקנות נשק?
או שגם שם צריך להוציא רישיון וזה פשוט קל?
בכל אופן, אקדח זה גם תחמושת, התחמושת מסתיימת,
אתה צריך איך תתארגן על תחמושת.
חרב סמוראי, נראה לי זה משהו שאתה, גם לא חרב אבירים כבדה כזאת,
חרב סמוראי, שגם כבדה כאילו, אם מחזיקים אותה,
אז צריך מיומנות, אבל יש לי, יהיה לי זמן להתאמן.
זה כזה יותר יעיל, אני רואה את עצמי עכשיו,
חרב סמוראי עליי עד סוף החיים, שיכולים להיות גם מאוד קצרים בעולם פוסט אפוקליפטי.
כאילו היום, אני חושב שאם נגיע למצב כזה, אני שורד אולי שלושה ימים.
לא יודע.
יש בסנטר חנות של חרבות,
ולא יודע, לא ידעתי שיש אותה שם, אני סתם מסתובב בסנטר איזה יום,
זה היה ביום הולדת 40 שלי,
אני מסתובב, לא יודע למה הגעתי לשם, ופתאום אני רואה,
רואה חנות חרבות, ואני רואה גם בצד השני על הקיר, אני רואה באטלט.
באטלט זה נשק מסטאר טרק, הייתי טרקי או טרקר.
יש הבדל בין טרקי לטרקר, ממש אהבתי את "מסע בין כוכבים".
כשהייתי ילד, וזיהיתי את הנשק של הקלינגונים.
וכמובן שזה משך אותי פנימה, זה ממש הנשק של הקלינגונים,
אני בחיים לא ראיתי דבר כזה במציאות.
ונכנסתי, והמוכר ניגש אליי, שהוא גם הבעלים של החנות,
ואיך אהבתי שהוא בטח כאילו חשב לעצמו,
אה, עוד איזה סאחי שלא מבין בחרבות.
נכנס לי לחנות, והולך לזיין לי את השכל עכשיו,
ואני שואל אותו, 'כמה עולה הבאטלט?'
והוא, 'אווו...' [צוחק]
אהבתי את המבט הזה, אוי, יש לנו כאן מישהו רציני.
וזה גדול, הוא מכין את זה בעצמו עם ההורים שלו,
וזה תענוג החנות הזאת.
וגם קניתי לעצמי חרב מפלסטיק פולימרי,
חרב סמוראי מפלסטיק פולימרי, זאת חרב לאימונים.
וקניתי לעצמי אותה, וקניתי גם נדן,
כזה שאני יכול ללכת איתה על הגב והיא בולטת מעל הראש.
והוא גם נתן לי כרטיס חבר, שזה 10 אחוז הנחה,
אם מישהו רוצה, אז אני אשמח להגיע איתו לשם ולתת לו את ההנחה הזאת.
וגם ביקשתי ממנו שיכתיר אותי כמו שמכתירים אבירים,
זה לא נוהל שלהם בחנות, אבל ביקשתי ממנו שיעשה את זה.
זה פשוט, הסתובבתי אחר כך איזה יום עם החרב הזאת,
וזה היה הדבר שבאותו יום הכי הצחיק אותי בעולם.
איזה כיף הבדיחות האלה שהן רק שלך.
פשוט הסתובבתי עם זה ברחוב,
עמדתי בתור לאמפם והבחור שמאחורי שאל אותי, זאת חרב?
והייתי כזה, כן, ושלפתי אותה ואמרתי לו, 'רוצה להחזיק?'
והוא היה כזה, 'לא, לא, אני מצטער',
היה לו לא כזה של אני מצטער בכלל שהתחלתי את האינטראקציה הזאת
עם איש עם חרב, מה חשבתי לעצמי.
ואז גם בערב הלכתי איתה לסטנדאפ, הופעתי איתה על הגב,
ונקרעתי מצחוק על הבמה מזה שאני עם חרב,
ואף אחד אחר לא צחק, אולי מעט שהכירו אותי, אבל הקהל לא...
אנשים לא אוהבים שיש בן אדם עם חרב מסתבר.
כאילו היא לא אמיתית, אבל לא רואים את זה.
זה היה כיף.
חשבתי שאני אשחק איתה יותר, אבל היא פשוט יושבת כאן מעלה אבק,
ולאט לאט הופכת לזבל.
אבל כיף.
מה שחשבתי בקורונה, שזה כאילו...
אם היה... שנייה, אני אשתה איזה שלוק מים.
מים מסוננים, אוסמוזה הפוכה כמובן.
כשחשבתי על זה בקורונה, שבאמת הציתה לנו את כל המחשבות
על אפוקליפסה ועל סוף העולם, שבעצם...
ככה נראה סוף העולם.
ככה זה נראה.
גם אם זה היה זומבים או רובוטים או...
לא משנה מה, זה היה כזה... פשוט הנחיות ממשלתיות.
פשוט תישארו בבתים, יש הוראות כאלה וכאלה,
אם יוצאים, אסור לצאת, מותר לצאת.
אסור... צריך לדווח אם איזה שכן, יש חשד שהוא נדבק.
ואם אתה יש חשד שנדבקת, אז יש לך ב-SMS כזה מהמשטרה,
שתישאר בבית, ואתה יושב וצופה בנטפליקס ומסתכל מהמרפסת,
ולפעמים רואה איזה זומבי ורואה את הצבא מגיע לתפוס אותו.
זה פשוט ככה זה נראה.
כל הסרטי זומבים וכל האפוקליפסות זומבים שיש בסרטים,
זה ממש לא ככה.
זה פשוט יהיה משהו הרבה פחות מרגש,
וראינו בדיוק איך זה יהיה.
זאת התיאוריה שלי.
אם באמת יהיו זומבים, אז נראה. נראה.
שיהיו.
חרב סמוראי, תכתבו לי בקומנטים איזה נשק אתם הייתם בוחרים.
אין קומנטים. תכתבו לי בפרטי, לא יודע.
כאילו, יש איזו פנטזיה, אני חושב שהיא גברית,
אבל יכול להיות שגם לנשים יש אותה, אני פשוט גבר, אז זה מה שאני מנחש.
יש פנטזיה כזאת לחיות חיי נוודות.
להסתובב בלי בית,no attachments, רק אתה מחזיק את עצמך.
Self sustainability, יש לך כל מה שאתה צריך בתיק, ואתה מסתובב וחי,
ונושם, ואתה עולה על הר, ופותח את הידיים,
ומצטלם לתמונה כזאת של אינספיריישן,
שאחר כך דודות שמות עליהם כזה "שבת שלום",
ו"שבוע נהדר שיהיה לכם",
ואתה עומד על הר, ונושם, ואני חופשי.
והשבוע הייתי, עבדתי במשרד, אני עורך פרויקטים,
אז לפעמים קוראים לי לבוא למשרד.
ורק לצאת מהבית ליום שלם היה ביג דיל.
גם באמצע החורף הייתי צריך ממש, ממש להתארגן על עצמי,
בשביל יום אחד.
והבנתי שהנוודות הזאת, זה לא הולך לקרות,
אני מעדיף להימנע מזה.
באמת, בשביל יום אחד לקחתי, רציתי שלא יחסר לי כלום,
גם ידעתי שאולי אני על הקטנוע, אולי ירד גשם,
אני צריך, אשכרה, לקחתי טרנינג ונעלי בית,
ואקסטרה תחתונים וגרביים,
ואת כל החלק מהקריסטלים שלי,
ומטען, כל כך הרבה דברים אתה צריך לקחת,
בשביל יום אחד.
אם יש לך שתי תחנות, אז זה סיוט.
אם יש לי שתי תחנות, אם הייתי רוצה נגיד,
ללכת בבוקר לחדר כושר, ואז משם להמשיך לעבודה,
זה היה בלתי אפשרי.
אני הייתי חייב לעבור בבית לפני,
להתקלח ולהיערך מחדש לעוד יציאה.
כאילו יש לי איזה מן...
אני הולך למשרד, ואני מפחד שאני לא אסתדר.
לקחתי חליפת גלישה בשביל הגשם,
בשביל שאם  יתפוס גשם על הקטנוע, אשכרה.
ערב לפני הגעתי הביתה,
טיגנתי שניצלים שיהיה לי לארוחת צהרים.
בוקר אחרי, קמתי בשבע בבוקר, הכנתי פירה.
יש מישהו אי פעם בעולם שקם בשבע בבוקר להכין פירה?
הדבר הראשון שעשיתי.
קמתי בבוקר, קילפתי תפוחי אדמה.
אני זוכר את המחשבה שלי, איזה מעצבן זה,
לקלף תפוחי אדמה קטנים, שאתה בקושי מחזיק ביד, ואיזה...
שבע בבוקר, לא מדיטציה, לא לצחצח שיניים, לא להתקלח,
מכין פירה.
איך יצא הפירה? בנזונה. וואו.
וואו.
ממש דאגתי לעצמי.
לקחתי שניצלים שיהיו לי לארוחת צהרים,
שניצלים, פירה, וקופסא של החמוצים שלי.
הייתי פאקינג גאה.
הייתי... זה לא מובן מאליו לדאוג לעצמך.
לי, לי זה לא מובן מאליו.
באמת, אני... זה איזשהו... זה אתגר אפילו.
אני יותר כבר למדתי את זה ואני משתפר בזה, אבל...
לא יודע, זה אתגר, זה משהו שמאוד מתחבר
לאהבה עצמית, לכמה אתה אוהב את עצמך, כמה אתה דואג לעצמך,
שהסביבה שלך תהיה נקייה ונעימה ושיהיה לך תמיד אוכל.
ולהזין את עצמך כל הזמן, להזין את עצמך טוב.
ניסיתי לעשות איזושהי מהפכת בריאות בחיים שלי עם התזונה,
אני די ויתרתי.
זאת אומרת, נשאר, נשארו הרבה דברים.
גם עשיתי, הייתי אצל תזונאים בשנים האחרונות,
הייתי אצל תזונאית ממש ברמה גבוהה לפני שנה,
ועשיתי סדנת ניקוי, אני צריך לספר על זה גם.
סדנת ניקוי לפני כמה חודשים.
זאת אומרת, דברים נשארים, אתה לוקח מה שאתה מצליח,
אני אוכל הרבה יותר בריא, אבל להיות ב-100 אחוז, לא, לא, לא, לא.
לא, זה באמת...
זה, מה לאכול בכל שעה ביום, ומה מותר ומה אסור.
חשבתי שאני יכול, הייתה לי המון מוטיבציה.
אבל נו, והכול אורגני, וזה, נו, באמת.
חשבתי בזמן האחרון על, אולי, אולי,
יכול להיות שזה לא נכון בכלל ואני טועה לגמרי, יכול להיות,
שהדבר הכי חשוב באכילה,
יותר ממה אתה אוכל, זה איך אתה אוכל.
יכול להיות שאני טועה לגמרי, אבל זה בתחושה שלי.
לאכול אכילה מודעת, קודם כל,
ולפעמים אני שוכח ומזכיר לעצמי תוך כדי,
אחרי ש... קודם כל, לבשל לעצמך.
אני חושב שזה מעולה.
שאתה, אתה אחראי על האוכל שלך,
אז משהו בזה, אתה מכין אותו כמו שהגוף שלך רוצה לקבל אותו.
אתה יודע איך אתה מתבל אותו וכמה אתה מחמם אותו,
ומה אתה, איזה ingredients אתה מכניס פנימה,
אם אתה מכין לעצמך מרק, ומבשל לעצמך אורז עם משהו,
או גם אם אתה סתם מטגן שניצלים ומכין פירה.
זה שאתה מכין לעצמך את האוכל,
ויש לך כוונה אוהבת לעצמך.
אני חושב שזה מאוד חשוב.
מאוד מאוד חשוב.
זאת אומרת, גם המרכיבים, כדאי שיהיה ירקות ושיהיה כל מה שצריך,
אבל העניין הזה של לאכול, לפני זה להסתכל על האוכל,
להגיד תודה, תודה שיש לי את האוכל הזה,
תודה שהכנתי אותו,
תודה שהיו לי את המשאבים,
לקנות את המצרכים ואת הזמן והיכולות להכין את האוכל,
תודה על כל הדברים האלה.
מה שאנשים דתיים עושים כל הזמן, זה ממש בנוהל.
אנשים דתיים אומרים, יהודים דתיים, אני לא יודע איך זה,
כן, גם נוצרים מברכים לפני האוכל, וזה בטח בכל הדתות,
אומרים תודה על הכל, זה מנהג יפה.
אומרים תודה כשמתעוררים בבוקר, יש איזה ברכה,
אומרים תודה אחרי הקקי,
שזה, אימצתי את זה לגמרי.
הקקי יוצא, אני אומר תודה.
תודה שהגוף עובד ומעכל והכל עובד, תודה על זה.
ותודה על האוכל ותודה על מים, שותים כוס מים,
אומרים תודה על הכל, תודה.
זה חשוב, ואז אכילה מודעת שזה קשה.
זה קשה.
אני, כשאני אוכל, אני חייב, לא חייב, אבל די, כן, אני עושה את זה כל הזמן.
או חוויה אהובה עליי, לאכול ולצפות במשהו.
לראות סרט ולאכול, חוויה אהובה עליי.
אם לא, אז מגולל בפייסבוק.
אם לא, אז, כן, עיתון, לא קורא עיתונים, אבל אם אני אוכל פלאפל,
דינג! דינג! דינג! אזכור של פלאפל.
עשיתי, כמעט בכל פרק אני מאזכר פלאפל איכשהו.
אני אוכל פלאפל ויש איזה עיתון "ישראל היום" שם באזור, אני אקח אותו.
אז אכילה מודעת.
לא לעשות שום דבר חוץ מלאכול.
זה נשמע פשוט, זה קשה.
לא לעשות שום דבר, רק אתה והאוכל שלך.
אני חושב שיפנים אוכלים ככה, אבל שוב, אני לא מבסס את זה על כלום,
חוץ ממשהו שאולי פעם שמעתי.
וחבר אמר לי, שחר שמתעסק בדברים האלה והוא מטפל,
שכשאתה צופה במשהו או אוכל משהו, האוכל שלך נעלב.
גם דרך יפה להסתכל על זה, אבל להסתכל על האוכל,
להכין את הביס במזלג, להכניס לפה,
ללעוס כמה שצריך.
יש מספרים גם, אומרים על בשר 35 לעיסות או כל מיני כאלה.
ללעוס כמה שצריך, להפוך את האוכל לעיסה בפה,
שדרך אגב, הפה גם אחראי לחמם את האוכל לטמפרטורת הגוף,
בשביל שמערכת העיכול לא תצטרך לחמם אותו גם.
לחמם את האוכל, להפוך אותו לעיסה, ורק אז לבלוע.
מה עוד בעיה עם זה, חוץ מזה שאנחנו כל הזמן צריכים לספק את ה...
לצפות במשהו, לקרוא משהו, לגולל בפייסבוק או זה,
זה לוקח מלא זמן.
גם אם אוכלים סלט גדול, זה לוקח איזה 40 דקות לסיים אותו.
אז זה קשה.
מה שאני חושב גם, שאולי אם אוכלים בקצב הנכון,
אומרים שאחרי 20 דקות מגיעה תחושת השובע,
אולי זאת פשוט הדרך לדעת שאכלת מספיק.
בקצב הזה, 20 דקות.
ואז כשאוכלים ככה, גם אם זה מנת פלאפל, דינג! דינג! דינג!
אבל לועסים כמו שצריך, שהיא כאילו לא בריאה,
כי זה מטוגן ולחם לבן, אבל לועסים כמו שצריך ובולעים,
ממש מרגישים יותר טוב.
כל הפיצוצים האלה שיש בבטן והכאבים והעייפות, יש את זה הרבה פחות.
אז אולי לפני כל מה אני אוכל ואיזה מרכיבים,
וצריך גם ירקות, צריך לספר איך אני אוכל.
אני גם לא מצליח באמת לעשות את זה.
זאת אומרת, הצלחתי איזה פעמיים, ואחר כך הייתי גם...
פייסבוק...
ספר לפעמים אני קורא שזה, גם לא.
להיות עם האוכל וללעוס.
קרה לי משהו מעניין.
קיבלתי אז את הדוח על הרמזור האדום.
ועיבדתי את האירוע, ויצאתי עם המסקנות שלי,
שהן בעיקר לנסוע יותר לאט.
לנסוע יותר לאט, גם בסוף ממש...
לנסוע יותר לאט.
ואז מה שקרה לי כמה ימים אחרי זה,
כשאני נוסע על הקטנוע, הרמזור האדום היה עם האוטו.
אני נוסע על הקטנוע,
ומאיץ לקראת רמזור, לא בשביל לעבור אותו באדום,
התכוונתי להספיק אותו בירוק, אבל אני מאיץ אליו ככה,
הדוושה הידית של הגז עד הסוף,
ותוך כדי הנסיעה הידית נתקעת,
הידית נתקעת ואני מאיץ ללא שליטה לתוך הרמזור.
אני מתעשת תוך שתי שניות, אהה, שתי שניות,
מכבה את המנוע, והקטנוע מאט, ואני עוצר בצד.
משחק כזה עם הידית, משחרר אותה,
ואז ממשיך לנסוע, אבל לא עובר את ה-40-50 כמ"ש,
לא לוחץ את הידית עד הסוף.
שזה גם מרגיש ממש כמו, הרגיש לי כמו ממש,
באותו רגע לא הבנתי את זה, אבל אני כבר כמה ימים נוסע כזה על 40-50 כמ"ש.
ואז אני חוזר הביתה, נוסע עם הקטנוע על קיבוץ גלויות,
ואני חושב על זה, אני כזה וואו, זה גם סימן.
גם האוטו וגם הקטנוע ממש מסמנים לי לנסוע לאט.
ואז אני חושב על זה שזה סימן.
עכשיו אני, אמונה חדשה מהשנה האחרונה,
אמונה או משהו שממש שמתי לב אליו, ואני ממש רואה אותו.
לגבי סימנים.
זאת אומרת, כולם, רוב האנשים,
לא משנה במה הם מאמינים, או גם אם הם חילונים אתאיסטים גמורים,
יש דברים שקורים לנו לפעמים במהלך היום,
או קורים לנו בחיים, שאנחנו אומרים וואו, זה סימן.
ואנחנו אומרים את זה על דברים בולטים.
נגיד, אתה יוצא מהבית, רואה ציפור מתה מחוץ לדלת,
אתה אומר וואו, זה נראה כמו סימן.
או לפעמים משהו שאנחנו ממש מצליחים לחבר אותו,
אני כזה וואו, איזה מזל שהמכונית הייתה מקולקלת,
כי אז הייתי נוסע, ואז הייתי מעורב בכל מיני דברים כאלה,
שאנחנו רואים וואו, איך זה קרה, ואז בגלל זה זה קרה,
ונותנים לזה כל מיני משמעויות לחיים שלנו.
רואים צירופי מקרים ונותנים להם משמעויות, אומרים זה סימן.
כשיש, אנחנו צריכים להגיע לפגישה, מתחיל לרדת גשם,
פגישה שלא רצינו להגיע אליה, מתחיל לרדת גשם,
כותבים לנו, מבטלים את הפגישה, ואומרים, וואו, איזה יופי,
איך בדיוק ירד גשם למשהו שלא רציתי להגיע,
קוראים לזה צירוף מקרים, סימן, ונותנים לזה את המשמעות שלנו.
אז מה אני אומר?
שזה גם נכון לגמרי, זה פשוט נכון לגמרי.
פשוט הכל מתקשר עם הכל.
כל היקום הזה, כל החיים, כל ה...
הכל, תקראו לזה איך שאתם רוצים.
הכל מתקשר עם הכל.
גם כשאני מדבר עם עוד בן אדם, אנחנו מתקשרים אחד עם השני,
מאוד מגיבים אחד לשני, זה דוגמה מאוד שקל לראות אותה,
אבל גם עם אנשים אחרים שאנחנו לא בדיוק מתקשרים איתם,
או רק הם נמצאים בסביבה שלנו, קיימת איזושהי תקשורת בינינו.
אולי אני לא אצליח להסביר את זה, אבל אני כאן בשביל לנסות.
אז ככה לגבי כל דבר, אנחנו רואים את זה כשזה ממש...
קורים דברים, לא יודע, נשרף לנו הבית, קורה משהו, יש לזה משמעות.
נותנים משמעות לאירועים שהם גדולים ובולטים.
אבל מה ששמתי לב, זה שזה פשוט קורה כל הזמן עם כל דבר, בכל מקום.
העניין הוא שאנחנו לא שמים לב לדברים הקטנים, לא שמים לב.
וכשאנחנו כן נמצאים במקום שבו אנחנו שמים לב לזה,
זאת אומרת, סתם פשוט להיות ב-state of mind כזה, קשוב,
ובאמת להתבונן במה שאנחנו מסתכלים עליו או מה שקורה לנו בסביבה,
אנחנו רואים שיש סימנים כל הזמן, שזה כבר לא סימנים, זאת פשוט השפה של העולם.
אז נסעתי על קיבוץ גלויות, ואז חשבתי, וואי, היה לי גם את העניין עם האוטו,
שהמסקנה שלי הייתה לנסוע לאט,
וגם העניין הזה עם הקטנוע, שממש פיזית אני לא יכול לנסוע מהר,
כי אז אני אעוף לתוך צומת.
אז זה לגמרי גורם לי גם לנסוע לאט, ואז אני נוסע על קיבוץ גלויות,
ואני חושב, וואי, אלה סימנים, ונזכרתי שאני מאמין בזה שהכול סימנים,
ואז נכנסתי למקום הזה של הקשיבות, הקשיבות, הקשבה, הקשובה,
שאני מקשיב, מקשיב ומתבונן, ובאותה שנייה שאני חושב על זה,
אני עובר ליד מקום שהוא מין טמבוריה או מקום של ריצוף,
או אני לא יודע מה, שקוראים לו מאיר המהיר.
קראתי את השם הזה שם מיליון פעם, עברתי שם על הרחוב הזה מלא פעמים,
אף פעם לא נכנסתי, אני לא יודע למה החנות הזאת,
"מאיר המהיר", זה היה בלילה, וזה שלט מואר.
ואני בדיוק מסתכל על זה, וה-'ר' של המהיר כבויה.
זה היה רק "מאיר המהי", ואני אומר לעצמי, מה, זה לא אומר כלום,
המהי, כי אני אשכרה מחפש את הסימן, ומה זה אומר לי עכשיו?
מאיר המהי, הם, היא, הם, היא, מה זה אומר?
אה, מהיר, הוא כבר לא מהיר, אין שם את הריש.
זה,
רוב מי ששומע את התיאוריה הזאת, אני מתאר לעצמי,
אומר, זה הקול שהוא משמיע. נו באמת איזה שטויות
השלט הזה היה שם, זה לא בשבילי.
כל מי שעובר שם רואה את זה, זה לא בשבילי,
בגללי, בשביל סימן שאני, בשביל שאני אראה את זה,
אז ה-'ר' נכבתה שם? זה סתם עכשיו קנס בשביל העסק,
הוא צריך עכשיו להחליף שם נורה או לסדר את החשמל של השלט הזה.
מה זה קשור אליי?
כי זה קשור אליי.
מה, זה לא קשור אליי?
עברתי שם וראיתי את זה, זה לא קשור אליי?
עוד מישהו שם לב לזה?
כן, יכול להיות שזה גם סימן לכל אחד אחר ששם לב לזה,
פשוט אף אחד לא שם לב לזה.
אנשים נוסעים ולא מקשיבים לדברים האלה.
ובדיוק, בדיוק, מה שחשבתי, וזה קורה לי כל הזמן.
וזה לא קורה לי כל הזמן,
כי אולי כן, זאת אומרת, כן או לא,
כן מסכים, לא מסכים, זה לא משנה.
אם אני כן מסכים, אם לא מסכים,
כשאני קשוב ומתבונן,
סתם שלט, סתם,
אתה רואה איזה גרפיטי שראית מיליון פעם,
ופתאום באותו רגע אתה קשוב,
והגרפיטי הזה אומר לך בדיוק מה שאתה צריך לשמוע.
או מה שאתה רוצה לשמוע, זה לא משנה.
פשוט,
אתה קורא אותו בעיניים קשובות עכשיו ונקיות,
והוא אומר לך משהו.
וזה נכון לגבי כל שיר שאני שומע ברדיו,
כשאני במצב הזה.
משהו מטריד אותי, אני נכנס,
השיר הראשון שאני שומע ברדיו, בדיוק מדבר על זה.
אני פותח את הרדיו, פתאום,
"Don't you worry about a thing",
או, תודה, סטיבי וונדר.
בדיוק, זה תמיד עובד.
ומה המשמעות,
נגיד שאתם שמים לב לאיזשהו סימן כזה,
אז איך נדע מה המשמעות שלו?
מה שאתה חושב, זאת המשמעות.
פשוט מאוד, מה שאתה חושב, זה זה.
אתה יושב באיזשהו מקום, בא לחנות,
יש על החנות שלט "פתוח".
זה, אוקיי, כן, אני צריך להיות יותר פתוח לאפשרות הזאת.
יכול להיות, כאילו, מי יגיד לי שזה לא נכון?
מה? כי השלט הזה הוא פתוח,
פשוט בשביל להגיד שהחנות פתוחה,
אבל באותו רגע ראית את זה,
וזה בדיוק המסר שהיית צריך לקבל.
היום ישבתי בבית קפה,
ואני כזה, כל פעם אני נזכר בזה,
אני לא נמצא במצב הזה כל הזמן, אי אפשר.
ואני יושב,
זה נחמד להסתכל על מקומות שאתה כבר רגיל אליהם.
אני מסתכל, כתוב על עמוד חשמל,
מתח גבוה, סכנת מוות.
וואלה,
כן, זה מדבר על חשמל, אבל מתח גבוה,
סכנת מוות.
נכון, אוקיי.
בלי מתח, הייתי לפני היום עבודה,
לפני שהלכתי למשרד,
הייתי קצת במתח, מהמפגש עם האנשים,
ומה... אבל הנה, כתוב, מתח גבוה, סכנת מוות.
אוקיי, תירגע.
כאילו שהיה לי שם שלט שאומר לי, 'תירגע'.
אני ממש תופס מהאנשים שעובדים במשרדים.
אני הולך ליום אחד, זה גומר אותי, חזרתי שבור בערב.
כל האינטראקציות, ובאמת, חמודים.
חמודים, במיוחד במשרד הזה שאני הולך אליו,
אנשים שאני מכיר כבר שנים, אהבה, אוהב אותם, חמודים.
וביום השני כבר היה קצת יותר קל, אבל אני מגיע לש...
ונחמד גם קצת לשנות מהאווירה של הלבד בבית,
לראות אנשים, לדבר עם אנשים, נחמד, לשעתיים.
יום שלם, כל הזמן, להגיע ל-8-9 שעות, וואו, אני מצדיע.
באמת, כזאת הקרבה בשביל העבודה.
להגיע כל יום.
אז, סימנים, זה מה שאני אומר, זה מה ששמתי לב.
עוד משהו, אנחנו אף פעם לא מקשיבים.
אנשים כל הזמן עוברים לידינו, מדברים.
אני חושב שכולם מעבירים לנו מסר.
אנשים שאתה מדבר איתם, זה יותר קל לראות,
כי זו ממש הפעולה של השיחה, להעביר מסרים אחד לשני.
אז הם מעבירים לך מסר ישיר.
אבל כל שיחה שאתה שומע בחצי אוזן,
בן אדם שעובר ברחוב, מדבר בטלפון,
אתה רק מספיק לשמוע, 'טוב, חייבים להתקדם'.
וואלה, כן, חייבים להתקדם.
אני תקוע על איזה משהו.
חייבים להתקדם. תודה, איש זר שצועק לתוך הפלאפון.
אני ממליץ לנסות.
קורה לכם שאתם רואים בן אדם ברחוב,
ואוו, הוא ממש דומה לצחי.
ממש דומה לאיזה חבר.
קורה, נכון? וואה, ממש דומה לאיזה...
שלוש דקות אחרי זה את מי אתם פוגשים?
את צחי.
תגידו שזה לא קרה לכם.
מקרי, צירופי מקרים, לא אומר שום דבר.
אולי ככה כל העולם מדבר אלינו.
כל היקום, הכל מדבר.
היקום נוצר איכשהו.
יש את כל הזה, כוכבים מסתובבים סביב כוכבים,
נביולות, התפרצויות של אש מהשמש,
כוכבים, התנגשויות, מטאורים.
עובד בשפה מסוימת.
זה לא צירופי מקרים, נכון?
יש חוקיות לדברים האלה.
הם זזים במסלולים ונכנסים אחד בשני.
מה, הכוכבים האלה עובדים בחוקים שונים,
משאנחנו כאן עובדים כמו המיקרובים שאנחנו על כדור הארץ?
עכשיו, אני מדבר עם קולגה שלי,
שאני עובד איתו, אני מדבר איתו,
מתקשרים אחד עם השני,
או שומע דברים בחוץ ומסתכל על עץ,
והעץ אולי אומר לי משהו,
זה חוקים שונים?
יש סיבה לכל דבר.
אז הבן אדם הזה עובר, אומר, 'יאללה, חייבים להתקדם'.
הוא אומר את זה, כי זה שם, זה קרה באותה שנייה.
אז זה לא היה צריך לקרות? זה היה צריך לקרות.
זה קרה באופן מושלם.
זה סימן.
זה מסר.
אני יושב, מדבר עם חבר, עובר בן אדם,
מבקש ממני...
מבקש כסף. יש לכם כסף? יש לכם כסף לעזור?
אני עם המבט למטה,
לא הייתי פתוח באותו רגע,
הוא הפריע לי באמצע איזו שיחה טובה,
הנהנתי כזה, 'לא, לא'
שנייה אחת אחרי זה, הרגשתי לא בסדר.
הרגשתי לא בסדר.
למה התייחסתי ככה לבן אדם?
הוא מתרחק ממני,
אני מסתכל אליו,
היה לו קעקוע מאחורי היד,
בצד שפונה לאחורה,
שכתוב עליו,
"ואהבת"
עם הפונט הזה של התנ"ך.
הוא לא עשה את הקעקוע הזה
בשביל שאני אראה אותו באותו רגע,
אבל באותו רגע הקעקוע הזה אמר לי המון.
באותו רגע ראיתי את זה,
"ואהבת",
הוא התיישב ספסל ליד,
קמתי אליו,
דיברתי איתו.
בן אדם יותר צעיר ממני,
חתיך אפילו,
דיברתי איתו קצת,
סיפר לי שהוא מכור להרואין,
עובד אצל אח שלו בעסק של שיפוצים.
דיברנו, נתתי לו קצת כסף,
התחבקנו.
אני מקבל את זה.
אני פשוט מקבל את זה,
שהעולם כל הזמן מדבר אליי,
החיים כל הזמן מדברים אליי,
ואני מנסה להקשיב.
זה לא נכון או לא נכון.
זה לא אמיתי או לא אמיתי.
זאת בחירה.
אני חושב שזה אמיתי.
אני לא יודע מה אני אחשוב מחר, עוד שנתיים.
יכול להיות שאני אגיד, "פפפ, שטויות, מה זה היה?"
יכול להיות, אני מאמין בזה.
אי אפשר לסתור את זה, לדעתי.
ובכל מקרה, אני חושב שזו דרך יפה להסתכל על החיים.
נסתכל.
החיים עכשיו מדברים אליי, מה הם אומרים?
בואו נחייך רגע, ננשום ונחייך. [נושם]
ונאנח ונפזול.
תנסו את זה.
אם בא לכם.
ואם מישהו מנסה את זה, ושם לב למשהו,
אז תכתבו לי, אני מת לדעת.
זה מקום של כאילו, רגע, בואו נקשיב.
יושבים איפשהו, עדיף כמובן. בבית, יותר קשה לראות את זה.
אני לא מצליח לראות את זה בבית.
בחוץ, יש תנועה של אנשים, מתבוננים, מקשיבים, רואים דברים שקורים.
פשוט, לשנייה, לשים לב, להסתכל בעיניים חדשות.
טוב, היה לי איזה רעיון.
כי באמת עשיתי המון עבירות תנועה בתקופה האחרונה.
חלק תפסו אותי, אלה של האדום.
אני רוצה להגיד תודה לשני השוטרים האלה, שיכול להיות שיצילו לי את החיים.
וכמובן, שאני הולך גם לשלם את המחיר בנהיגה מונעת,
או בלא יודע מה האל הטוב יביא לי.
אבל חשבתי על אולי להחזיר את חובי לחברה,
או לעשות משהו טוב כקונטרה קרמטית,
לכל העבירות ולכל העניין הזה.
להעביר כאן שיעורי נהיגה מונעת.
אז אני רוצה להציג את הפינה החדשה,
נהיגה מונעת עם עידן ברקאי.
"נהיגה מונעת עם עידן ברקאי"
זה היה פתיח שיפתח עוצב הקליט בשבילי, תודה רבה יפתח.
והנושא הראשון, הנושא של השיעור היום,
הוא צפצופים, צפירות, הונק-הונק.
למה? למה?
גם אם אתה בצד המצפצף, או גם אם אתה בצד שצפצופים מעצבנים אותה.
אז בואו נדבר על זה.
לדעתי, כל הצפצופים הם מיותרים.
השימוש בצופר הוא מיותר.
הוא מיותר אם אתה נוסע בזהירות,
ואתה אדם רגוע שבסדר עם עצמו,
אז אין סיבה לצפצף.
נגיד, מתי אנחנו מצפצפים?
אנחנו נוסעים ורואים מישהו שנכנס, שחוצה את הכביש,
ואז אנחנו מצפצפים לו בשביל שלא יחצה את הכביש.
למה אנחנו עושים את זה?
אם אנחנו נוסעים לאט, אז אין צורך בזה, אנחנו מצפצפים,
כי אנחנו רוצים להמשיך בדיוק במהירות שבה אנחנו נוסעים,
בשביל שהבן אדם הזה לא יפריע לנו לנסוע בדיוק במהירות.
אם אתה נוסע לאט, ואתה מוכן להאט, ואתה נהג זהיר ועירני,
אין צורך בצפצוף הזה שמציק לכל הסביבה, לכולם.
אתה יודע, אתה בשביל הנוחות שלך, מפריע לכל האנשים מסביב.
ואנחנו חיים בקקפוניה של צפצופים,
וגם ככה אנחנו חיים בפשוט אופרה של רעשים,
אז אני מציע פשוט להימנע מזה לגמרי.
אני חושב שבאמת היה אפשר לבטל את הצופרים לגמרי במכוניות,
אבל זה לא יקרה.
או סתם הצעה, לא לבטל, אבל שתהיה אפשרות רק לצפצוף קצר.
רק לצפצוף כזה שאומר, "היי, זהירות שם".
קטן כזה, ידידותי, אוקיי, אני מוכן לאפשר את זה.
היום צפצפתי, אה, אני לא קדוש.
היום צפצפתי.
צפצפתי, מצפצף כשמכוניות נוסעות ליד כזה,
לא יודע, בשלהם, ונוסעים לאט ואני ממהר.
אבל באמת, סתם צפצפתי למונית.
הוא נוסע לאט כזה והוא רגוע, הוא לא ממהר לאן שהוא,
והוא נוסע במהירות שיוט כזאת.
אבל שניה אחרי זה אני אומר לעצמי,
טוב, מה זה עזר?
הוא המשיך לנסוע באותה מהירות.
הספקנו לרמזור, הכל בסדר.
הייתי צריך לצפצף, הייתי צריך להתעצבן באותו רגע?
אני אומר לא להתעצבן, זה העניין.
אתה מצפצף, זה ביטוי של עצבים.
היית יכול, היית רוצה לצעוק עליו, אבל אתה מצפצף.
אז צ'יל, במקום לצפצף,
"Don't honk, chill".
גם רוב הצפצופים הם כאלה,
מישהו מצפצף, זה צפצוף של,
הוא לא ממהר כמוני, למה אתה לא ממהר כמוני?
למה אתה לא לחוץ כמוני?
וזה פשוט, אז תירגע ותיסע לאט,
לא צריך להפריע לכולם.
מהצד השני, לגבי התמודדות עם צפצופים,
אז קודם כל, מה שבכלל עזר לי על הכביש,
זה פשוט להתייחס לכולם כאל ילדים שקיבלו מכוניות.
אני חושב שזה מדהים, אני חושב שזה בכלל מדהים,
שנותנים לנו רכבים,
נותנים לנו אשכרה רכב,
לא נותנים לנו במתנה, אבל נותנים לנו את האפשרות,
וזה די קל להוציא רישיון ולהתארגן על רכב.
אשכרה, מאשרים לנו את החתיכת מכונה הזאת,
שרובנו לא יודעים איך היא עובדת בכלל,
והיא מאוד מסוכנת, אנחנו מקבלים אוטו ומאיצים את עצמנו,
ל-120 קמ"ש, זה משוגע.
וזה לא מגיע לנו, אנחנו לא מספיק אחראיים בשביל זה.
אז פשוט להתייחס אליהם, פעם הייתי אומר לעצמי,
הם פשוט תולעים, הם כולם תולעים,
שקיבלו מכוניות, אבל זה קצת לא...
אין בזה מספיק חמלה.
הם ילדים, הם לחוצים על החיים שלהם,
פשוט באמת, דרך להתמודד בכלל עם העצבים על הכביש.
אמרתי שאני אתחיל כאן שיעורי נהיגה מונעת,
אבל תכלס, אולי זה כל מה שיש לי להגיד.
אתם שומעים צפירה?
זאת זעקת כאב.
אדם שרוצה לצעוק על כמה רע לו עכשיו,
הוא לא יכול לעשות את זה בתוך האוטו שלו כי אף אחד לא ישמע,
אז יש לו את הצופר.
אז הוא צופר.
לא!
הוא צופר במקום לצעוק, אז תתייחסו אליו ככה, בחמלה.
אני מבין, אני מבין, החיים כאן מלחיצים,
אתה רוצה כבר להגיע, אני מבין.
אבל יש פקקים, יש רמזורים, זה צ'יל.
פשוט תשב באוטו שלך, you're just sitting there
זה פתאום, זה הייתה לו איזו פתיחה על...
על וייז, שווייז מקצרים לך את הדרך,
אבל זה לפט רייט, לפט לפט רייט,
רייט לפט, לפט רייט, לפט רייט, לפט רייט.
והוא כזה, you're just sitting there
פשוט תשב בפקקים ותהנה עם הקפה שלך
ועם הפודקאסט האהוב עליך.
ווינק ווינק.
אז לגבי ההתמודדות עם צפירות, חמלה.
לגבי הצפירות עצמן, אם אתם רוצים לצפור.
אז לנשום.
לפני שצופרים, לנשום.
האם אני באמת צריך להגיע למקום שאליו אני רוצה להגיע כל כך מהר
ובדיוק בזמן הזה.
בדיוק בזמן שאני רוצה להגיע אליו.
והאם זה באמת יעזור?
אנשים מצפצפים בפקקים, באמת.
מה אתם עושים?
אנשים עוצרת משאית זבל.
נעצרת אחרי המכונית.
עוד מכונית שנייה, מכונית שלישית מצפצפת.
מה? מה אתה עושה גבר?
מה אתה חושב שהם כזה?
אה 'אוקיי אוקיי חבר'ה חבר'ה.
מצטברות כאן מכוניות, בואו אתם מהרו עם הזה'.
אבל הם עושים את זה, במהירות שהם עושים את זה.
כשאתם נוסעים בפלורנטין אין רחוב אחד שלא חסום על ידי משאית.
אז מה לעשות?
לקבל את זה, לקבל את זה לנוח, לנשום.
אתה פשוט יושב, נעים לך, נעים באוטו.
מגן עליך ממזג האוויר, פשוט יושב שם.
צ'יל
Don't honk,
צ'יל
וזה היה השיעור הראשון בנהיגה מונעת עם עידן ברקאי.
תודה.